ST. AUGUSTINE

sacra, quae illi ab Evandro celebrantur, invitat hoc
modo 2

et nos et tua dexter adi pede sacra secundo.

Secundo pede optat ut veniat. Ergo venire optat
Herculem Namphamonem, de quo tu multum nobis
insultare dignaris. Verum tamen si ridere delectat,
habes apud vos magnam materiam facetiarum ε deum
Stercutium, deam Cluacinam, Venerem Calvam,
deum Timorem, deum Pallorem, deam Febrem et
cetera innumerabilia huiusce modi, quibus Romani
antiqui simulacrorum cultores templa fecerunt et
colenda censuerunt. Quae si neglegis, Romanos
deos neglegis, ex quo intellegeris non Romanis
initiatus sacris, et tamen Punica nomina tamquam
nimium Romanorum altaribus deditus contemnis
ac despicis.

3 Sed mihi videris omnino plus quam nos fortasse
illa sacra nihili pendere, sed ex eis nescio quam
captare ad huius vitae transitum voluptatem, quippe
qui etiam non dubitaveris ad Maronem confugere,
ut scribis, et eius versu te tueri, quo ait ε

trahit sua quemque voluptas.

Nam si tibi auctoritas Maronis placet, sicut placere
significas, profecto etiam illud placet ε

primus ab aetherio venit Saturnus Olympo
arma Iovis fugiens et regnis exul ademptis

et cetera, quibus eum atque huius modi deos vestros

⁰ Virg. Aen. viii. 302. ⁶ Virg. Buc. ii. 65.
⁶ Virg. Aen. viii. 319-320.
26

