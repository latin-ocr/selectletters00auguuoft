ST. AUGUSTINE

alterum dominum, secundum quem posset episcopus
“ pater '' a vobis vocari, praeter dominum Christum,
et si esset hinc aliqua de interpretatione vestrae
sententiae dubitatio, subscriptione epistulae tolle-
retur, ubi aperte posuistis : ‘⁴ Optamus te, domine,
in deo et Christo eius per multos annos semper in
clero tuo gaudere.'' Quibus omnibus perlectis atque
discussis, quid aliud mihi occurrere potuit aut cuilibet
homini potest, nisi aut veridico aut fallaci scribentium
animo haec esse conscripta? Sed si veridico animo
ista scribitis, quis vobis ad hanc veritatem inter-
clusit viam ἲ Quis aspera dumeta substravit? Quis
rupium praerupta inimicus opposuit? Postremo
quis basilicae ianuam ingredi cupientibus clausit, ut
in eodem domino per quem nos salutatis, eandem
salutem nobiscum habere nolitis ? Si autem fallaciter
atque inridenter haec scribitis, itane tandem mihi
negotia vestra curanda inponitis, ut nomen eius per
quern aliquid possum, audeatis non veneratione
debita adtollere, sed insultatione adulatoria ventilare?
3 Sciatis me, carissimi, cum ineffabili pro vobis
tremore cordis haec dicere3 novi enim quanto
graviorem et perniciosiorem causam sitis habituri
apud deum, si frustra vobis haec dixero. Omnia
quae praeteritis temporibus erga humanum genus
maiores nostri gesta esse meminerunt nobisque

466

