S. AURELI AUGUSTINI EPISTULAE

No. 1 (Ep. II)
ZENOBIO AUGUSTINUS

Bene inter nos convenit, ut opinor, omnia, quae
corporeus sensus adtingit, ne puncto quidem tem-
poris eodem modo manere posse, sed labi, effluere et
praesens nihil obtinere, id est, ut latine loquar, non
esse. Horum itaque amorem perniciosissimum poe-
narumque plenissimum vera et divina philosophia
monet frenare atque sopire, ut se toto animus, etiam
dum hoc corpus agit, in ea, quae semper eiusdem
modi sunt neque peregrino pulchro placent, feratur
atque aestuet. Quae cum ita sint et cum te verum
ac simplicem, qualis sine ulla sollicitudine amari
potes, in semet ipsa mens videat, fatemur tamen
congressum istum atque conspectum tuum, cum a
nobis corpore discedis locisque seiungeris, quae-
rere nos eoque, dum licet, cupere fratribus. Quod
profecto vitium, si te bene novi, amas in nobis et,
cum omnia bona optes carissimis et familiarissimis

‘² VVritten at Cassiciacum towards the end of 386, while
Augustine was still in retirement and immersed in philo-
sophica] studies. In these Zenobius was keenly interested‚
and to him Augustine dedicated the treatise De Ordine
(Aa). 386). He afterwards became a keeper of public records
(maqister memoriae, Ep. cxvii.).

2

