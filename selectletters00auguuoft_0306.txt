11

ST. AUGUSTINE

mus, tantis occupationibus, quas tunc illos non credo
fuisse perpessos, nequaquam sineremur! Non ergo
ulterius in hac causa populo Christiano, quae ecclesia
est dei, obiciatur pecuniae turpissimus appetitus,
Tolerabilius enim nobis obicitur, in quos huius mali
quamtis falsa, tamen verisimilis suspicio cadere potuit,
quam illis quos ab hoc appetitu et a suspicione
constat alienOS.

Denegare autem iurationem qualibet fide prae-
ditas mentes, quanto magis fide Christiana, non dico
aliquid contrarium confirmare, sed omnino dubitare,
fas non est. De qua re quid sentiam, satis, ut
arbitror, in epistula quam ad fratrem meum scripsi,
planissime aperui. Scripsit mihi sanctitas tua : ‘⁴ Si
aut ego aut Hipponienses hoc censent, ut iuri iurando
violenter extorto satis fiat.'' Tu enim ipsa quid
censes? Placetne tibi, ut etiam certa morte im-
minente, quod tunc inaniter metuebatur, nomen
domini dei sui in fallaciam Christianus adsumat,
deum suum testem falsitati Christianus adhibeat?
Qui profecto si praeter iurationem ad falsum testi-
monium morte imminente cogeretur, maculare vitam
suam magis timere debuit quam finire. Hostiles
inter se acies et armatae certe apertissima mortis
intentione confligunt, et tamen, cum invicem iurant,
laudamus fidem servantes, fallentes autem merito
detestamur. Ut autem iurarent, quid utraeque ab
alterutris nisi occidi vel capi timuerunt? Ac per
hoc vel mortis vel captivitatis metu extortae iurationi

‘² His letter to Alypius, Ep. cxxv„ discussing how far an
oath is binding.

244-

