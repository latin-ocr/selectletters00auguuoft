ST. AUGUSTINE

morereriS, quia, etsi non ad salutem, non ad ecclesiae
pacem, non ad Christi corporis unitatem, non ad
sanctam et individuam caritatem, sed ad mala aliqua
cogereris, nec sic tibi ipse mortem inferre debuisti.

5 Considera scripturas divinas et discute quantum
potes, et vide utrum hoc fecerit aliquis aliquando
iustorum atque fidelium, cum ab eis tanta mala
perpessi sint qui eos ad aeternum interitum non
ad vitam aeternam, quo tu compelleris, adigebant.
Audin quod dixeris apostolum Paulum significasse
hoc fieri debere, ubi ait ε Et si tradidero corpus meum,
ut ardeam. Qma videlicet omnia bona dicebat, quae
sine caritate nihil prosunt, sicut sunt linguae hominum
et angelorum et omnia sacramenta et omnis scientia
et omnis prophetia et omnis fides ita ut montes
transferantur, et rerum suarum distributio pauperi-
bus, ideo videtur tibi etiam hoc inter bona numerasse,
ut sibi quisque inferat mortem. Sed adtende dili-
genter et cognosce quem ad modum dicat scriptura
quod tradat quisque suum corpus ut ardeat, non
utique, ut ipse se in ignem mittat, quando perse-
quentem patitur inimicum, sed, quando ei proponitur
ut aut mali aliquid faciat aut mali aliquid patiatur,
eligat non facere mala quam non pati mala atque ita
corpus suum tradat in potestatem interfectoris, sicut
tres illi viri fecerunt qui auream statuam cogebantur
adorare et, nisi facerent, minabatur eis ille qui
cogebat, caminum ignis ardentem. Idolum adorare
noluerunt, non ipsi se in ignem miserunt et tamen

‘² 1 Cor. xiii. 3. ¹³ 1 Cor. xiii. 1-3. ⁶ Dan. iii. 13-21.
⁶290

