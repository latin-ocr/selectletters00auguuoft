ST. AUGUSTINE

sed nos in vestra patria non tam experti sumus
“ quibus floruerit ” terra illa ‘⁶ viris,'’ quam “ quibus
arserit armis,’' immo vero non armis sed flammis nec
arserit, sed incenderit. Quod tantum scelus si fuerit in-
punitum nulla digna correctione pravorum, florentem
te patriam putas relicturum? O flores non plane
fructuum sed spinarum ! Compara nunc, utrum malis
florere patriam tuam pietate an impunitate, correctis
moribus an securis ausibus; compara ista et vide,
utrum in patriae tuae amore nos vincas, utrum eam
magis veriusque cupias florere quam nos.

3 Intuere paululum ipsos de re publica libros, unde
illum affectum amantissimi civis ebibisti, quod nullus
sit patriae consulendi modus aut finis bonis. Intuere,
obsecro te, et cerne quantis ibi laudibus frugalitas
et continentia praedicetur et erga coniugale vinculum
fides castique honesti ac probi mores, quibus cum
praepollet civitas, vere florere dicenda est. Hi
autem mores in ecclesiis toto orbe crescentibus tam-
quam in sanctis auditoriis populorum docentur atque
discuntur, et maxime pietas qua verus et verax cola-
tur deUS, qui haec omnia quibus animus humanus
divinae societati ad inhabitandam aeternam caele-
stemque civitatem instruitur et aptatur, non solum
iubet adgredienda, verum etiam donat implenda.

‘² Cicero's De Republica, quoted by Nectarius in his letter
to Augustine. The work itself survives only in fragments;
in civ. Dei ii. 21 Augustine gives a summary of Book iii.

1 54

