ST. AUGUSTINE

dum volente, non secundum sanam doctrinam te
suscepisse cognovi. Neque enim corporis tui debito
fraudandus fuit, priusquam ad illud bonum quod
superat pudicitiam coniugalem, tuae voluntati vo-
luntas quoque eius accederet, nisi forte non legeras
nec audieras vel non adtenderas apostolum dicentem:
Bonum est homiui mulierem uon tangere ,· propter fornica-
tiones autem unusquisque suam uxorem habeat et una-
quaeque suum virum habeat. Uxori vir debitum reddat,
similiter autem et uxor viro. Uxor non habet potestatem
corporis sui sed vir3 similiter autem et vir uon habet
potestatem corporis suz' sed mulier. Nolite fraudare
invicem nisi ex consensu ad tempus, ut vacetis orationi,
et iterum ad id ipsum estote, ue vos temptet Satanas
propter incontinentiam vestram. Secundum haec verba
apostolica, etiam si se ipse continere voluisset et tu
noluisses, debitum tibi reddere cogeretur et illi deus
inputaret continentiam, si non suae sed tuae cedens
infirmitati, ne in adulterii damnabile flagitium
caderes, maritalem tibi concubitum non negaret3
quanto magis te, quam magis subiectam esse de-
cuerat, ne ipse quoque in adulterium diabolica
temptatione traheretur, in reddendo huius modi
debito voluntati eius obtemperare convenerat, cum
tibi voluntatem continendi acceptaret deus, quia
propterea non faceres, ne periret maritus !

3 Sed hoc, ut dixi, omitto, quoniam postea tibi

‘² l Cor. vii. 1-5.
502

