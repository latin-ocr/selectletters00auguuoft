ST. AUGUSTINE

domino gratulor, ita ut haec epistula magis tibi sit
speculum, ubi qualis sis videas, quam ubi discas
qualis esse debeas. Verum tamen quicquid sivein
ista sive in scripturis sanctis inveneris quod tibi ad
bonam vitam adhuc minus est, insta ut adquiras et
agendo et orando, et ex his quae habes, gratias age
deo tamquam fonti bonitatis, unde habes, atque in
omnibus bonis actibus tuis illi da claritatem, tibi
humilitatem. Sicut enim scriptum est, omne datum
optimum et omne donum per fectum desursum est descendens
α putre luminum. Quantumcumque autem in dei et
proximi caritate atque in vera pietate profeceris,
quam diu in hac vita conversaris, sine peccato te esse
non credas 3 de ipsa quippe legitur in litteris sanctis :
Numquid non temptatio est vita humana super terram 2
Proinde quoniam semper quam diu es in hoc corpore,
necessarium est tibi in oratione dicere quod dominus
docuit ε Dimitte uobis debita nostra, sicut et nos dimitti-
mus debitoribus nostris, memento cito ignoscere, si
quis in te peccaverit et a te veniam postulaverit, ut
veraciter possis orare et peccatis tuis veniam valeas
impetrare. Haec dilectioni tuae festinanter quidem
scripsi, quoniam me festinatio perlatoris urgebat.
Sed deo gratias ago, quoniam bono desiderio tuo
qualitercumque non defui. Semper te misericordia
dei protegat, domine eximie et merito insignis atque
honorabilis fili.

‘² James i. 17. θ Job vii. 1. ⁰ Matt. vi. 12, ete.

332

